---
type: news
title: KITS lär sig arkitektur
image: /assets/nyheter_simonbrown-2019-1.jpg
authors:
  - gustavjorlov
---

Årets vårtermin kickade vi på KITS igång tillsammans med Simon Brown, välkänd talare och workshoppare. Temat för den två dagar långa kursen var "Software Architecture for Developers", vilket passade oss som handen i handsken. Förutom att vrida och vända på ämnet utifrån olika erfarenheter från både Simon och oss hade vi en givande övning i att kommunicera arkitektur. Vi ombads rita diagram för en lagom komplex kravbild, resultaten blev rent ut sagt svåra att förstå. Simon presenterade därefter sin syn på det hela, vilken kallas [C4](https://c4model.com) (Context, Container, Component, Code) och gav tydliga riktlinjer för vad som hörde hemma var. Vi är därav numera snäppet bättre än tidigare på att kommunicera den arkitektur som ju är så självklar inuti våra egna huvuden.

Riktigt roligt att vi blev så många både anställda och uppdragskollegor. Vi på KITS hoppas det givit alla inblandade extra verktyg för framtiden.

![](/assets/nyheter_simonbrown-2019-1.jpg)
