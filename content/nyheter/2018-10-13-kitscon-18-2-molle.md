---
type: news
title: "KitsCon 18.2: Mölle Edition"
image: /assets/nyheter_kitscon-2018-2-1.jpg
authors:
  - joakimkemeny
---

Årets andra KitsCon tog oss söder om Hallandsåsen till Kullahalvön och Grand Hôtell Mölle. Även om Mölle i sig kanske inte är ett lika spännande resmål som Dublin, där förra konferensen hölls, så höll konferensanläggningen absolut högsta klass och vi kunde fokusera all vår kraft på riktigt bra konferenspass.

Programmet bjöd på allt från grafdatabaser till självkörande bussar, från de hetaste ramverken till hur man hanterar legacykod inom vården. En spretig och härlig blandning helt enkelt, precis som det ska vara på KitsCon. Till bästa dragning utsågs Sofia med "Maskininlärning – vad, när hur?"

Hela programmet hittar ni under [KitsCon 2018.2](/kitscon/kitscon_18_2).

###### ![](/assets/nyheter_kitscon-2018-2-2.jpg)![](/assets/nyheter_kitscon-2018-2-1.jpg)![](/assets/nyheter_kitscon-2018-2-3.jpg)

När våra huvuden var lite lagom fulla drog vi nytta av det fantastiska höstvädret genom att utforska Kullahalvöns grottor och klippor iförda rep och hjälmar. Även om höjden avskräckte många så tog sig de flesta an utmaningen och helskinnade kunde alla återvända till hotellet för en grym middag.
