---
type: news
title: Hej Stephan!
image: /assets/nyheter_stephan.jpg
publishDate: 2023-09-29
authors:
  - gustavhjelm
---
Fredagen är här och sist men inte minst i våra lära-känna-presentationer har vi vår nya kollega och vän [Stephan](https://www.linkedin.com/in/ACoAAAAWQuoBpQj_f5Blp_NMHhYm26FGxOlcIJQ)!\
\
**Varför valde du KITS?**\
[Jens](https://www.linkedin.com/in/ACoAAABI1BEBIMhOw3MroZyyeCLNcfWy72TLOW8) och jag lärde känna varandra via ett Meetup-nätverk, “Lean Coffee”, där vi hade mycket gemensamt tänk kring hur verksamheter kan bli välfungerande och effektiva i dagens komplexa marknader. Under en lunch kom vi fram till att jag borde träffa KITS för att presentera min bakgrund som senior konsult, med djupa erfarenheter kring verklig förändring hos individer, team och organisationer. KITS ville ha in fler som kunde stärka djupkunskapen inom dessa områden och jag gillade de människor jag träffade och deras sätt att vilja jobba tillsammans.\
\
**Varför valde KITS dig?**\
Jag tror att det har mycket med att jag kan påvisa att jag på riktigt påverkar i de sammanhang där förändring behövs. Sedan gör det ju inte saken sämre att mina referenser förstärkte bilden av hur KITS hade uppfattat mig. 😄 Jag har ju också många idéer kring hur vi kan få fler spännande uppdrag där vi kan göra stor nytta, framförallt i dessa föränderliga tider där företag behöver konsolidera sig och vara starka genom tuffare tider.\
\
**Vad hittar du på när du inte är på KITS?**\
Jag gillar att vara aktiv, gärna ute i naturen genom att vandra på leder eller i naturreservat. För att kunna fungera väl så försöker jag gå till gymmet några dagar i veckan och cyklar gärna 2-3 mil 1-2 ggr/vecka i den riktning som vinden är vänligast (Når inte alltid den ambitionen!). Där jag har roligast är på ett dansgolv dansandes Salsa och Bachata, vilket jag gör nån dag i veckan. Jag har nu hållit på med dans de senaste 20 åren, numera mest socialdans ute på stan.\
\
Tack Stephan för dem tre snabba! Har ni behov av teamutveckling och/eller organisationsförändring? Eller vill ni kanske lära er hur man tacklar motvinden på cykeln eller hur man dansar salsa? Hör av er, Stephan är redo! 🕺\
\
Och hörrni, glöm inte bort att ha en fantastisk helg ☀