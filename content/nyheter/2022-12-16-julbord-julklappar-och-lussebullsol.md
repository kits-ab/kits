---
type: news
title: Julbord, julklappar och lussebullsöl
image: /assets/nyheter_julbord1.jpeg
authors:
  - gustavhjelm
---
I slutet av förra veckan besökte vi och våra nära och kära [Thörnströms Privata Rum](https://www.linkedin.com/in/ACoAAA22U00BF1lNeb_Ag5ZrafxuhF4gZ1tGDuk) för julbord. Vi blev bortskämda med traditionella godsaker i form av köttbullar och sill, men undertecknads favorit var utan tvekan det honungsstekta rimmade fläsket. Tack [Thörnströms Privata Rum](https://www.linkedin.com/in/ACoAAA22U00BF1lNeb_Ag5ZrafxuhF4gZ1tGDuk), vi ses igen om ett år!\
\
Under veckan har vi också hunnit med att träffas på kontoret för en kombination av månadsmöte och julavslutning, som bjöd på allt som har med julen att göra – bland annat pepparkakor, glögg och julklappsutdelning. Den som ville kunde också avnjuta ett julöl med smak av lussebulle. Gillar du syrlig öl och saffran? Då är den något för dig! Utöver julklappar till våra anställda har vi också en årlig tradition att skänka en julgåva till välgörenhet, men mer om den får ni veta nästa vecka!\
\
Med det sagt önskar vi er en mysig fjärde advent på söndag. En fjärde advent med VM-final i fotboll, vem hade kunnat tro det? Och vem tror ni tar hem det? Undertecknad tror att Lionel Messi tar med sig bucklan hem och cementerar sin plats som den bästa genom alla tider. 🐐

<div class="image-grid"><img src="/assets/nyheter_julbord3.jpeg" alt=""><img src="/assets/nyheter_julbord2.jpeg" alt=""><img src="/assets/nyheter_julbord1.jpeg" alt=""></div>