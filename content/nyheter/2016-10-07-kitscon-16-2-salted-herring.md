---
type: news
title: "KitsCon 16.2: Salted Herring Edition"
image: /assets/nyheter_kitscon-16-2-1.jpg
authors:
  - patriknilsson
---

Denna höst blev det återigen hav och vatten tema på KitsCon. Destinationen blev Klädesholmen och konferens på Salt&Sill! Vi började fredag morgon med att i rask takt gå igenom de senaste konferenserna kitsare varit på. Bla avhandlades www.oracle.com/javaone, www.defcon.org och 2016.appsec.eu. Mycket innehåll från olika "talks", men även en massa trender och buzz.

Efter dessa inledande pass, fortsatte vi en intensiv dag med föredrag om bla. nyheter i C# 7, Apache Spark, Rubber Ducky, Webworkers, sannolikhet och statistik, samt offentlig upphandling.

###### ![](/assets/nyheter_kitscon-16-2-2.jpg)![](/assets/nyheter_kitscon-16-2-3.jpg)![](/assets/nyheter_kitscon-16-2-4.jpg)

När klockan närmade sig 18 summerade vi snabbt dagen och satte igång med ostronskola, bastubad och matlagning. Stämningen i köket blev hög i takt med att kvällen blev sen, men tillslut hade vi tillrett vår egen tre-rätters middag som (om man får säga det själv) antagligen var norra europas bästa denna kväll.
