---
layout: nyhet
heading: KitsCon Måseskär avslutad
image: kitscon-2015-2-1-small
authors:
  - emelieagren
category: nyheter
published: true
---

Dagen började i full fart med en R.I.B båtstur upp till Marstrand. En härlig tur och en flygande start på denna KitsCon. Väl på Marstrand gick vi över till fiskebåtar för att på nytt ta oss ut på havet men då i lugnare mak och med siktet inställt på hummer. Fiskelyckan infann sig och fem humrar drogs upp totalt. Nöjda med fångsten och i gott mod äntrades återigen i R.I.B båtarna för färd mot målet: Måseskär.

###### ![](/images/nyheter/kitscon-2015-2-1.jpg)![](/images/nyheter/kitscon-2015-2-2.jpg)![](/images/nyheter/kitscon-2015-2-3.jpg)

KitsCon drogs igång med föreläsningar och kunskapsspridning med vitt skilda teman. Ämnen som avhandlades var bland andra: Spring Cloud, säkerhetsutvärdering kring Android, sökmotorer, curry, kommunikationsstilar och en historisk tillbakablick över hur dagens moderna arbetsmetodik går att finna långt bak i historien. 

Men vad gör väl en konferens komplett om inte god mat och dryck i glada vänners sällskap. Naturligtvis fanns även detta inslag med då det bjöds på skaldjursbuffé av västkustklass samt ostronprovning med champagne. Inte nog med det; vi hann även med bad i badtunnor samt utforskning av öns välkända fyr Pater Noster.

Trötta dagen därpå, men fyllda med energi och glädje från en lyckad konferens begav vi oss hemåt med R.I.B båtarna till Marstrand.
