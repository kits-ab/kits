---
layout: nyhet
heading: KitsCon 16.1 Snow Edition
image: kitscon-16-1-skidor-1
authors:
  - gustavjorlov
category: nyheter
published: true
---

I år bestämde vi oss för att ge snön och kylan en chans för vårens konferens. Destinationen blev till skidfantasters lycka Åre! Våra konferenser har också en tradition att lägga stort fokus på kompetensspridning och denna gången var det inget undantag. Det fungerar så att vi håller föreläsningar för varandra om tekniker, kultur, fritidsprojekt eller annat som man vill dela med sig av. Vi tycker det är ett väldigt bra sätt att lära oss mera om varandras intressen och kompetenser men också en språngbräda för att tala på externa konferenser.

![](/images/nyheter/kitscon-16-1-dragning-1.jpg "float-left")

Fredagen, konferensdagen, bjöd på allt från sårbarheter i Java deserialization, modernt JavaScript till hur man genererar fyrkantskonst med css. För att även hinna med en ordentlig portion vinteraktivitet bestämde vi oss för att konferera så effektivt som möjligt. Men även i slutet på dagen, en dag som kantats av tidig uppstigning och flygstrul, hölls entusiasmen och frågvisheten uppe.

Väl utsövda och uppstigna var vi alla taggade på dagen som skulle komma att innehålla utförsåkning, skoterkörning, cafébesök och längdskidåkning. Dagen kan summeras av riktigt bra väder, lunch i backen och lite solbränna. Men jag tror detta beskriv bäst med några bilder.

###### ![](/images/nyheter/kitscon-16-1-skotrar.jpg)![](/images/nyheter/kitscon-16-1-skidor-1.jpg)![](/images/nyheter/kitscon-16-1-dragning-2.jpg)

Det har varit riktigt roligt att se hur roligt vi kan ha med så spridda intressen och utgångspunkter, både kompetens- och aktivitetsmässigt.
